Audi A6
Laposabb, szélesebb, alacsonyabb - az új A6 Avant orrkialakítása már az első pillantásra erőt és tekintélyt sugároz. Markánsan domborodó sárvédői, korán ereszkedő tetővonala és erősen megdöntött D-oszlopa még jobban kiemelik arányai dinamikáját, semmi mással össze nem hasonlítható körvonalakat kölcsönözve számára. Sportos tetőlégterelője és karakteres krómozott díszléce határozottan hangsúlyozza hátulja formáit, a minden igényt kielégítő, bőséges térkínálat mellett is atletikus megjelenés szolgálatában.
Audi A7
Félreérthetetlen és semmi mással össze nem téveszthető - az Audi A7 Sportback. Egyedi fénygrafika jellemezte, még karakteresebb világításától a széles Singleframe hűtőráccsal kiformált, függőleges orrkialakításán és a kupékat idéző körvonalain át, egészen már-már szoborszerűen plasztikus faráig - az Audi A7 Sportback forradalmi formai nyelvezet hírnöke, egyben a klasszikus quattro-gének hordozója. Annak látványos bizonyítéka, hogy megújulásunk közepette is megőrizhetjük jellegzetes vonalainkat.
Audi A8
Az utastérben olyan anyagokkal és precíz kidolgozással találkozhat, amelyekről jól érzékelhető az igényes és színvonalas karakter. Az extrafelszerelésként rendelhető első komfort Individual-kontúrülések, az opcióként komfort-fejtámlákkal kiegészített hátsó ülések, illetve a teljes környezet mindenkor a luxuskategória kínálta utazásra invitálják Önt.
Audi Q8
Az új Szahír-arany metál⁴ szín a Fekete optikai csomag plusz⁴ összeállítással együtt jól kiemeli az atletikus és elegáns stílus e tökéletes kombinációját. A beltér-koncepció bőséges helyet kínál az utasok és csomagjaik számára.
Audi RSQ8
Az Audi Sport legerősebb SUV-Coupé modellje: a 441 kW (600 LE) teljesítményű Audi RS Q8, amely RS-menetteljesítményei mellett kiemelkedő alkalmazkodóképességével is meggyőzőnek bizonyul - vezetési élménye és dizájnja tekintetében egyaránt.
